# Pro péči o ty malé úplně zapomínáme na velké

Vlastně se my webdesignéři chováme jako správní rodiče. Pipláme se s těmi roztomilými, mrňavými telefony. Jenže jsme zapomněli, že z našich dalších dětí, desktopových monitorů, mezitím vyrostli pěkní čahouni. Nebo vlastně cvalíci, protože se nám roztáhli hlavně do šířky.

<figure>
<img src="../dist/images/original/vdwd/vzhurudolu-podil-velkych.jpg" alt="">
<figcaption markdown="1">
*Na blog Vzhůru dolů v lednu 2017 přišlo 42 % návštěv s rozlišením obrazovky 1921 pixelů a širším. Z tabletů a mobilů jen 15 %*
</figcaption>
</figure>

Na webech jiného klienta, cestovky Rekrea s populačním vzorkem bližším českému průměru, evidujeme kolem 20 % uživatelů cvalíkovitých monitorů. To je stejný podíl jako mají přistupující z mobilních zařízení.

I váš web může být na velkých rozlišeních špatně čitelný kvůli nedostatečné velikosti písma nebo prostě jen nevyužívá potenciál širokého okna. Nespokojte se s tím, že na velkých displejích tvoří rozhraní webu úzkou nudli uprostřed prázdné plochy okna prohlížeče. Jedním z možných řešení, totiž zvětšováním rozvržení webu pomocí jednotky `rem`, se budeme zabývat v kapitole [o typografii](kap-typografie.md).
