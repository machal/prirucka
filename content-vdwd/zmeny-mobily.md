# Mobily, jsou tady mobily

Proč promeškat příležitost ukázat si graf s rostoucí návštěvností z mobilních zařízení? Jdeme na to.

![Podíl mobilů](dist/images/original/vdwd/statistika-mobily.jpg)

*Podíl mobilních prohlížečů na celkovém počtu zobrazení stránek k polovině roku 2016. Zdroj: Gemius SA, gemiusTraffic,  Rankings.cz*

Čísla z Rankings.cz ukazovaly asi pětinový podíl na zhlédnutých stránkách velkých webů v ČR. Tam se mobily a tablety samozřejmě nezastaví.

Na vyspělejším Západě se podíl mobilů dostal už přes polovinu a dále se zvyšuje. Ani mezi českými weby už dnes nejsou výjimečné kousky s nadpoloviční návštěvností z mobilních zařízení. Ostatně než sledovat obecná data, dívejte se raději na čísla z vašich projektů.

V další statistice zase můžeme vidět, jak moc narostl počet hodin, které lidi denně tráví na mobilních zařízeních. Z dvaceti minut v roce 2008 na téměř tři hodiny v roce 2015.

![eMarketer: Čas na mobilech](dist/images/original/vdwd/statistika-cas-emarketer.jpg)

*Podíl času tráveného na mobilních zařízeních roste, ovšem ne na úkor počítačů. V roce 2015 to bylo už 51 % z průměrných 5,6 hodiny denně. Zdroj: eMarketer. [vrdl.in/ikr1p](http://www.slideshare.net/kleinerperkins/internet-trends-v1/14-14Internet_Usage_Engagement_Growth_Solid11)*

Ale vy už dávno víte, že mobily jsou pro Web zásadní, že ano? Ještě alespoň několik praktických odkazů:

- Česká čísla mám z [Rankings.cz](http://rankings.cz). 
- Aktuální světové statistiky hledejte na [Statcounter.com](http://gs.statcounter.com/). 
- Návod, jak vytáhnout vlastní čísla z Google Analytics: [vrdl.in/gamobily](http://www.vzhurudolu.cz/prirucka/google-analytics-vyvojari#prohlizece-operacni-systemy-mobilni-zarizeni).


