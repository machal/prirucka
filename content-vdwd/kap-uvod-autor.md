# Autor

![Martin Michálek](dist/images/original/autor.jpg)

Martin Michálek je frontend designér na volné noze s takřka dvacetiletou praxí. Navrhuje, implementuje a radí s uživatelskými rozhraními responzivních webů. V poslední době spolupracoval se značkami, jako je Česká televize, VašeČočky.cz nebo Svobodná Evropa.

O moderních technologiích napsal e-book „Vzhůru do CSS3“. Příležitostně píše pro Zdroják.cz nebo Lupa.cz. Je prvním českým autorem na Smashing Magazine. Spravuje Vzhůru dolů, blog určený zejména profesionálním webovým vývojářům. 
Spoluzaložil a vede spolek Frontendisti.cz, který se zaměřuje na vzdělávání webařské komunity, organizuje srazy a publikuje přednášky. 

Kdykoliv může, je se ženou a dětmi v pražském Kunratickém lese. V jeho sousedství také napsal následující řádky.
