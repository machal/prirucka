# Zdroje elementů grafického designu 

U jednodušších webů nebo webových aplikací je možné k návrhu [grafického designu](graficky-design.md) přistoupit jako ke skládance. 

Servíruji zde zdroje, které pro jednotlivé přísady grafického designu webu používám sám. Pokud opravdu začínáte, držte se zásady „méně je vždy více“.


## Písmo

O výběru písma více píšu [v následujícím textu o příkladu](priklad-barvy-typografie.md). Tady alespoň pár odkazů na zajímavé zdroje a tipy k nim.

### Systémová písma

Nezapomínejte na ně. I v operačních systémech totiž čekají kvalitní písma, až je využijete. Kvalitních fontů je dnes v operačních systémech dost, ale naprostá většina není široce dostupná. Ve snaze být velmi stručný doporučím hlavně dvě klasiky od Matthewa Cartera, které najdete skoro na každém zařízení.*Georgii* pro čtení a *Verdanu* pro nadpisy a prvky uživatelského rozhraní. 

### Google Fonts

Asi znáte. Ale pozor: jako každá služba zdarma, i Google Fonts nabízí i řadu nekvalitních nebo pro váš účel nevhodných písem. Pokud o písmech nic moc nevíte, raději si nechte poradit. Typewolf už jich pár vybral za vás. Jen si ověřte podporu českých znaků. [typewolf.com/google-fonts](https://www.typewolf.com/google-fonts)

### Kombinování písem

Výběr sady dvou písem pro jedno užití je víceméně vyšší dívčí. Pokud s ním nemáte zkušenost, hledejte předvybrané sady. Na FontPair skladují přijatelné kombinace právě z Google Fonts. [fontpair.co](http://fontpair.co/)


## Barvy

* Ze všech databází barevných schémat jsem si oblíbil službu Coolors. [coolors.co](https://coolors.co/)
* Colormind má podobné výsledky, jen namísto šikovných uživatelů zapojuje chytrý stroj. [colormind.io](http://colormind.io/)
* Pro pokročilé je tu pak služba Paletton od Petra Staníčka. [paletton.com](http://paletton.com/)


## Fotky, ilustrace, ikony

* Iconfinder skladuje ikony a jednoduché vektory. Můj velmi častý zdroj. [iconfinder.com](https://www.iconfinder.com/)
* PhotoPin a Pixabay skladují fotografie s licencí Creative Commons.
[photopin.com](http://photopin.com/free-photos/) [pixabay.com](https://pixabay.com/cs/)
* Adobe Stock pro všechny ostatní obrázky. [stock.adobe.com](https://stock.adobe.com/cz/)


## Dekorace, opakované vzory

* Opakované vzory na ColourLovers.com. [colourlovers.com/patterns](http://www.colourlovers.com/patterns)
* Dekorační tvary tamtéž. [colourlovers.com/shapes](http://www.colourlovers.com/shapes)

Zdroje, které uvádím, by rozhodně neměly být jakousi internetovou náhradou grafického designéra. Jistě vás nepřekvapí, že mezi specifikací cílů, cílových skupin a výběrem barvy nebo písma je kvantum znalostí, které specializovaní grafici a typografové nosí pod čepicí.

Na druhou stranu tyto zdroje využívají také mnozí profesionální designéři, protože s jejich pomocí šetří čas a hledají u nich inspiraci.

Teď už pojďme získané znalosti zúročit při návrhu vizuálního designu našeho fiktivního webu.
