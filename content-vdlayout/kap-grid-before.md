# Kapitola 6: grid

CSS grid je nejnovější, nejrobustnější a dle mého názoru nejslibnější specifikace pro tvorbu rozvržení v kaskádových stylech.

I když se v této kapitole věnujeme jen referenci, tedy popisu jednotlivých vlastností, funkcí a hodnot, jde o jednu z nejdelších částí knihy.

Pokud jste v gridu noví, doporučuji vám projít si všechny vlastnosti a ideálně také vyzkoušet CodePeny, kterými jsem opět nešetřil.

Zkušenější mohou zvolit buď podrobné studium (jdu zde opravdu do hloubky) nebo si vybrat pokročilejší vlastnosti, na které se zaměří. Jako takové si umím představit například [zkratku `grid`](css-grid-zkratka.md), klíčová slova [`auto-fill`, `auto-fit`](css-repeat.md) nebo [funkci `minmax()`](css-minmax.md) a související klíčová slova.
