
# Pro koho knížka je a jak ji číst?

Knížka je psána tak, aby z ní měli užitek techničtí i netechničtí lidé. V obou případech je ji nejlepší číst od začátku do konce. Pokud ale máte omezený čas, pojďme si pro každou skupinu doporučit to nejdůležitější.


## 1) Netechnici: Marketéři, designéři, majitelé webů…

*   Pro vás je zásadní první kapitola, protože ukazuje, jak AMP funguje.
*   Pokud se nechcete zabývat kódem AMP, v druhé kapitole asi leccos přeskočíte, my se na vás ale určitě zlobit nebudeme. 
*   Třetí kapitola je zaměřená na způsoby implementace AMP do webu. Vypadá technicky, ale pokud plánujete nasazení této technologie, bude se vám hodit mít povědomí právě o tomto.
*   Všechny ostatní kapitoly jsou psané tak, že není potřeba mít technické znalosti.


## 2) Technici: Weboví vývojáři a kodéři



*   Pro vás je jádro knížky v technické druhé kapitole, ale velmi doporučujeme bedlivě pročíst i tu první. AMP je totiž zcela nový typ technologie, špatně porovnatelný s čímkoliv jiným. A právě první kapitola vám to (doufejme!) vyjasní. 
*   Ve třetí kapitole se zaměříme na způsoby implementace do současného webu.
*   Další kapitoly jsou už méně technické, ale věnují se věcem, které tak či tak pravděpodobně budete řešit – měření návštěvnosti nebo třeba nasazení AMP v e-mailech či reklamě.

Pro pochopení technických částí budete potřebovat dobrou znalost HTML, CSS a základních principů programování v JavaScriptu. Text také vyžaduje hrubý přehled o moderních webařských technologiích a postupech. Pokud je to ale možné, vždy odkazujeme na bližší vysvětlení na webu.
