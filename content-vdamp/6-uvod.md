# Kapitola 6: Další oblasti působnosti AMP

AMP. Představme si, že jsme celou tu věc vymysleli. Nebo reálněji – představme si, že jsme přečetli všech předchozích pět kapitol „Vzhůru do AMP“. (Jako autoři si takové čtenáře představujeme velice rádi, co vám budeme povídat.)

V obou případech už víme, že je tu technologie, která má všechny předpoklady pro spuštění zemětřesení na poli tvorby webů. Je jednoduchá, efektivní a jejím výstupem je velmi rychlý uživatelský prožitek.

Nenapadne vás teď, že by se taková věc dala použít i jinde? Jasně že ano! Však se podívejme, kde všude se – kromě tvorby webů – AMP může uchytit:

* Reklama. Ta si revoluci zaslouží jako sůl. Myslí si to odhadem devět z deseti uživatelů AdBlocku. Ale vážně – [AMP Ads](https://docs.google.com/document/d/18rnJuIl-BGSa1wjRysuBNN4gset5As4MpN4h5Brjpps/edit#heading=h.jieilt526eue) za pozornost určitě stojí.
* [AMP Email](https://docs.google.com/document/d/1ytvx06jLJeu3n3eEPPoWaeFXQBc7I9Tnb7bfUwvb48U/edit#) zase může změnit způsob tvorby newsletterů a transakčních e-mailů. Představte si plně interaktivní, automaticky aktualizované zprávy ve vašem inboxu. Co vy na to?
* [AMP Stories](https://docs.google.com/document/d/153ZUrZcC--u1g2YEzqWMOPcD8F5dFk5-BClJto34Uwc/edit#heading=h.7yrrm01o9505) je úplně nový formát. Těžko říct, zda se u Googlu ujme, ale na Instagramu mají příběhy fenomenální úspěch. Proč tedy pro jejich tvorbu nevyužít AMP?
