# Autoři

## Martin Michálek

Martin je webový expert na volné noze s více než dvacetiletou praxí a zaměřuje se na rychlost webů a CSS. Jako poradce v posledních letech pomáhal značkám, jako je Livesport, Rohlik.cz nebo Svobodná Evropa. Píše Vzhůru dolů, blog určený zejména profesionálním webovým vývojářům. Organizuje školení a vede spolek Frontendisti.cz, který se zaměřuje na vzdělávání komunity frontendových vývojářů a vývojářek, organizuje srazy a publikuje přednášky. Se ženou a dvěma syny žije a pracuje v pražských Kunraticích. [vzhurudolu.cz/martin](https://www.vzhurudolu.cz/martin)

## Robin Pokorný

Robin je javascriptový vývojář ve společnosti NewStore. V minulosti se podílel na responzivním redesignu portálu Jobs.cz. S Martinem spoluzakládal spolek Frontendisti.cz, nyní spolu zpovídají hosty v podcastu. Žije a pracuje v Berlíně, kde také organizuje srazy a přednáší. Na svém YouTube kanále pravidelně zveřejňuje videa pro webové vývojáře. [robinpokorny.com](https://robinpokorny.com/)

Robin připravil pro knihu příklady, testy na konci kapitol a text podkapitoly „Tutoriál: Jak převést do AMP blogpost?“. Obsahu také výrazně pomohl odbornými konzultacemi a jako hlavní obsahový recenzent.
