# Implementace AMP: Zvláštní verze webu {#zvlastni-verze}

Po zvláštní AMP verzi webu sáhnou nejspíše ti, kteří z nějakého důvodu nemohou nebo nechtějí radikálně upravovat stávající web.

Důvodů může být více: Je například možné, že vývojářské a designérské zásahy by ve výsledku byly dražší než vytvoření nové verze. Také se může stát, že na AMP stránkách chcete plnit jiné cíle a že by tedy měly vypadat jinak. (Ale to zase tak pravděpodobné není.)

Jde ostatně o původně jediný a nyní převažující způsob tvorby AMP. Jenže, co ušetříte při tvorbě extra verze, propálíte při následné správě webu a více místech.

Vypráví se zde stejný příběh jako v případě takzvaných „m tečka“ webů – zvláštních mobilních verzí fungujících vedle tehdy běžných webů pro desktopové počítače. Autorům poměrně rychle vyřeší problém – poskytnutí obsahu mobilním uživatelům. Jenže díky neefektivitě aktualizací dvou webů zvažují přechod na sjednocující verzi, což je responzivní web.

Následující AMP-First a AMP-Only přístup je ostatně stejné myšlenkové paradigma jako [Mobile-First](mobile-first.md): Udělej jednu verzi tak, že přizpůsobíš řešení nejvíce omezujícímu kontextu. Před jsme takto začali uvažovat o řešení pro mobily, dnes o distribuci obsahu pomocí AMP.

Jak už jste asi pochopili, zvláštní verze webu považuji za fajn dočasné řešení. Efektivita ale týmy požene ke stále většímu sjednocování obou verzí do jedné.

## Ukázky: Reflex.cz a Abicko.cz

*TODO https://www.abicko.cz/app_export/difflayout/amp/clanek/21018 a nebo ještě Alza.cz*

## Výhody a nevýhody zvláštní verze

Výhodné je, že nemusíte sahat do současného webu a „problém AMP“ vyřešíte relativně rychle. Nevýhodou je nutnost údržby dvou verzí webu a pak samozřejmě to, že obě verze mohou vypadat a fungovat odlišně, což bude pro uživatele matoucí.
