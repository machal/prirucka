# User Centered Design Canvas

Správný designér hledá řešení, jež vyhovuje potřebám uživatele, ale také cílům člověka, firmy nebo instituce, pro kterou web navrhuje.

Výstupů výzkumné fáze projektu bývá u větších projektů více: persony, uživatelské scénáře, mapy webu, definice klíčových ukazatelů výkonu (KPI) a mnoho dalších. User Centered Design Canvas je ale nástroj, který to celé dokáže shrnout na jedné stránce.

UCD Canvas může u větších projektů posloužit jako shrnutí, provázející projektem všechny členy týmu. U těch menších se obejdeme bez dalších výstupů.

<figure>
<img src="dist/images/original/vdwd/design-canvas.jpg" alt="">
<figcaption markdown="1">    
*User Centered Design Canvas. [ucdc.therectangles.com](https://ucdc.therectangles.com/)*
</figcaption> 
</figure>

User Centered Design Canvas má čtyři hlavní oblasti:

1. *Typy uživatelů*  
Všechny kategorie možných uživatelů webu nebo produktu.
2. *Vlastnosti uživatelů*  
Problémy, motivy a obavy uživatelů.
3. *Vlastnosti byznysu*  
Konkurenční výhody, alternativy k produktu a řešení problémů uživatelů, která nabídneme.
4. *Jedinečný prodejní argument*  
Důvod, proč by uživatelé měli koupit zrovna váš produkt, a ne ten konkurenční.

Možná jste si všimli, že mluvíme o variaci na známý Lean Canvas – zjednodušený podnikatelský plán na jedné straně papíru. Ano, je to tak. Ten už rámec obsahu knihy překračuje skutečně hodně, takže nabídnu alespoň odkaz. [leancanvas.cz](http://www.leancanvas.cz/)

Teď, když umíme jednoduché výstupy z výzkumné fáze shrnout do jedné stránky, pojďme se zaměřit na fázi návrhu a realizace uživatelského rozhraní.

