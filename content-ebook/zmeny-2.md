# Responzivní webdesign = webdesign

> Vše co je dnes navrhováno do fixních rozměrů a neresponzivně není webdesign. Pokud nechcete přijmout proměnlivost vlastní webu, nejste webdesignér. Webdesign je responzivní design, responzivní webdesign je webdesign dělaný správně.

– <cite>Andy Clarke v článku „I don’t care about Responsive Web Design“, [vrdl.in/xozn1](https://stuffandnonsense.co.uk/blog/about/i_dont_care_about_responsive_web_design)</cite>

Příchod mobilů je možné řešit speciálním mobilním webem — „m tečka“ verzí se samostatnými šablonami. Jak už ale mnozí z nás zjistili, je to jak pro návštěvníka, tak pro provozovatele webu dlouhodobě nevýhodné.

Odvažuji si tvrdit, že dříve či později všichni skončíme u jednotné, responzivní verze webu. Přívlastek „responzivní“ tedy časem ztratí smysl.

Responzivní je tedy z jistého pohledu označení pro aktuální přerodovou fázi webdesignu.

Na první pohled nám z CSS3 vlastností s responzivním designem pomáhají jen [Media Queries](css3-media-queries.md), ale nenechme se mýlit. Nějakým způsobem je z pohledu responzivního návrhu výhodná prakticky každá CSS vlastnost z druhé části tohoto textu.
